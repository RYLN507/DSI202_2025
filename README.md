# DSI202

1. บทคัดย่อ

    อิ่มสุขเป็นแพลตฟอร์มออนไลน์ที่เชื่อมร้านอาหารท้องถิ่นเข้ากับผู้บริโภคภายใต้แนวคิด “ช่วยชีวิตอาหาร” (Food Rescue) เพื่อลด Food Waste และผลกระทบต่อสิ่งแวดล้อม โดยในช่วงเย็นร้านค้าจะนำวัตถุดิบส่วนเกินและอาหารที่ยังมีคุณภาพดีแต่ขายไม่หมดมาปรุงเป็นเมนูใหม่ หรือจำหน่ายในราคาพิเศษผ่านระบบดีลบนเว็บไซต์ ช่วยให้ร้านสามารถบริหารต้นทุนโลจิสติกส์ได้อย่างมีประสิทธิภาพ ลดการทิ้งอาหารซึ่งเท่ากับการประหยัดน้ำถึง 500–4,000 ลิตรต่อกิโลกรัมข้าว, ประหยัดพื้นที่การเลี้ยงสัตว์และพลังงานในการผลิตเนื้อไก่และเนื้อวัว รวมถึงลดการปล่อยก๊าซมีเทนจากหลุมฝังกลบซึ่งเป็นสาเหตุสำคัญของภาวะโลกร้อน

    โลโก้ IMSUK สื่อถึงหัวใจหลักของแพลตฟอร์ม คือการ “ช่วยชีวิตอาหาร” ด้วยสัญลักษณ์ช้อนส้อมในรูปหัวใจ เปรียบเหมือนผู้บริโภคที่เลือกกินด้วยความใส่ใจ ไม่เพียงอิ่มท้อง แต่ยังช่วยลดภาระทรัพยากรโลกและร่วมดูแลสิ่งแวดล้อมอย่างมีคุณค่า ด้วยฟีเจอร์ครบวงจร อิ่มสุขรองรับการสมัคร–เข้าสู่ระบบด้วย Google Authentication และอีเมล พร้อมภาษาไทย–อังกฤษ เพื่ออำนวยความสะดวกให้ผู้ใช้หลากหลายกลุ่ม ทั้งเจ้าของร้าน ผู้แพ้อาหาร และผู้มีรายได้น้อย ระบบค้นหาและกรองเมนูตามเวลา ประเภท และส่วนผสมอันตราย ช่วยให้ผู้แพ้อาหารมั่นใจได้ว่าเมนูทุกชิ้นปลอดภัย ขณะที่ฟีเจอร์ “เมนูนาทีทอง” และ “ดีลช่วงเย็น” ช่วยให้ลูกค้าเข้าถึงอาหารคุณภาพในราคาประหยัด สอดคล้องกับสถิติขยะอาหารในไทยที่สูงถึง 9.7 ล้านตันต่อปี หรือ 146 กก. ต่อคน ทั้งยังสร้างโอกาสให้ผู้มีรายได้น้อยได้ลิ้มลองอาหารใหม่หลากหลาย นอกจากนี้ อิ่มสุขยังช่วยกระตุ้น Engagement ระหว่างผู้ใช้–ร้านค้า ส่งเสริมความผูกพันในชุมชนด้วยบอร์ดแชร์สูตรอาหารจากวัตถุดิบเหลือใช้และพื้นที่รีวิวร้านอีกด้วย


2. ความต้องการของผู้ใช้ (User Stories)

* “ในฐานะเจ้าของร้าน ฉันต้องการขายอาหารให้หมดเพื่อจัดการวัตถุดิบเหลือใช้ ลดต้นทุนและขยายฐานลูกค้าเพื่อกระจายรายได้สู่ชุมชนของฉันอย่างยั่งยืน”
* “ในฐานะผู้ใช้ที่แพ้อาหาร ฉันต้องการร้านอาหารที่ระบุส่วนผสมทุกเมนูอย่างละเอียด เพื่อให้มั่นใจว่าร่างกายของฉันปลอดภัย ลดความเสี่ยงต่ออาการแพ้ และใช้ชีวิตร่วมกับคนในชุมชนได้อย่างสบายใจ”

* “ในฐานะผู้ใช้ที่มีรายได้น้อยฉันต้องการเข้าถึงดีลอาหารคุณภาพในราคาย่อมเยา เพื่อบรรเทาภาระค่าใช้จ่ายครอบครัว ช่วยให้ฉันและคนในชุมชนได้รับโอกาสในการกินอาหารดี ๆ อย่างเท่าเทียม”

3. ขั้นตอนการใช้งานตาม User Stories

3.1 สมัคร/เข้าสู่ระบบ

* ผู้ใช้คลิก “สมัครด้วย Google” หรือกรอกอีเมลและรหัสผ่านเพื่อเข้าสู่ระะบบหรือสมัครใช้งานใหม่
* ระบบยืนยันตัวตน ปลอดภัย ไม่ต้องจำรหัสผ่านหลายชุด
* รองรับภาษาไทย–อังกฤษ ช่วยชาวต่างชาติในชุมชนให้สามารถเข้าถึงได้

3.2 ตั้งค่าผู้ใช้ & โปรไฟล์ ข้อมูลนี้ช่วยให้ร้านค้าในชุมชนส่งมอบอาหารได้ตรงจุด ลดต้นทุนโลจิสติกส์

* กรอกข้อมูลส่วนตัว เช่น ชื่อ–ที่อยู่ สามารถเพิ่ม/แก้ไขที่อยู่จัดส่งได้ วิธีการชำระเงิน

3.3 ค้นหา & กรองเมนู

* พิมพ์ชื่อเมนูหรือร้านในช่องค้นหา
* กรองตามเวลาที่จำหน่าย
* กรองตามหมวดอาหาร (มื้ออาหาร, ของหวาน, ของชำ ฯ)
* กรองตามราคา หรือกรองออกเมนูที่มีส่วนผสมแพ้ (ถั่ว, กลูเตน ฯ)
* ฟีเจอร์กรองช่วยผู้แพ้อาหารกินได้อย่างปลอดภัย โดยไม่ต้องกังวลความเสี่ยง

3.3 แสดงรายการดีล & นาทีทอง ลูกค้าเข้าถึงอาหารคุณภาพในราคาย่อมเยา ผู้มีรายได้น้อยได้ประโยชน์โดยตรง

* ระบบจะแสดง “ดีลช่วงเย็น” จากร้านท้องถิ่น ลด Food Waste
* “เมนูนาทีทอง” ราคาพิเศษใกล้หมดเวลา ช่วยร้านจัดการสต็อกและลดขยะ

3.4 ดูรายละเอียดเมนู ข้อมูลนี้ช่วยสร้างความโปร่งใสและความเชื่อมั่นระหว่างร้าน–ลูกค้าในชุมชน

* เปิดหน้าเมนู ดูภาพประกอบ ชื่อราคา และวัตถุดิบหลัก
* แสดงส่วนผสมทั้งหมดอย่างละเอียด เพื่อความปลอดภัยของผู้แพ้อาหาร

3.5 โปรไฟล์ร้าน & เรื่องราวชุมชน

* แสดงชื่อร้าน, คำอธิบายร้าน, รายละเอียดร้าน เช่น ที่อยู่ เบอร์โทร ช่องทางการติดต่อ
* แสดงรูปภาพบรรยากาศร้านและคะแนนรีวิวเฉลี่ยเพื่อสร้างความน่าเชื่อถือ

3.6 บันทึกรายการโปรด

* กดปุ่มเพิ่มในรายการโปรด เพื่อบันทึกร้านอาหารหรือเมนูที่ชอบ เก็บไว้ดูภายหลัง

3.7 จัดการตะกร้า & ที่อยู่จัดส่ง การตั้งค่าที่อยู่แม่นยำ ลดการส่งซ้ำ ช่วยประหยัดทรัพยากรในชุมชน

* เพิ่ม–ลดเมนูในตะกร้าได้เรียลไทม์ พร้อมคำนวณยอดรวมอัตโนมัติ
* เลือกหรือแก้ไขที่อยู่จัดส่ง กำหนดที่อยู่เริ่มต้นเพื่อความสะดวก

3.8 ชำระเงิน & อัปโหลดสลิป

* เลือกจ่ายผ่าน QR Code (PromptPay) หรือ บัตรเครดิต/เดบิต (Visa/Mastercard)
* อัปโหลดสลิปหน้าชำระเงิน ระบบแสดงภาพสลิปที่อัปโหลด ให้ลูกค้าตรวจสอบความถูกต้องอีกครั้ง พร้อมตัวเลือก “อัปโหลดใหม่” หากต้องการแก้ไข

3.9 ประวัติการสั่งซื้อ & สั่งซ้ำ

* เข้าเมนู “ประวัติ” ดูคำสั่งซื้อที่ผ่านมา พร้อมสถานะการจัดส่ง
* กด “สั่งซ้ำ” เพื่อสั่งเมนูเดิมได้ทันที สะดวกและรวดเร็ว

3.10 ศูนย์ช่วยเหลือ & ติดต่อทีมงาน ทีมงานพร้อมช่วยเหลือ สร้างความเชื่อมั่นให้ผู้ใช้และร้านค้าในชุมชน

* เข้าถึง FAQs และวิธีเปลี่ยนแปลงคำสั่งซื้อด้วยตนเอง
* มีช่องทางแชท–อีเมล–โทรศัพท์ ตอบคำถาม ปรึกษาเรื่องส่วนผสมหรือปัญหาการใช้งาน

3.11 บอร์ดชุมชน & รีวิวเชิงลึก

* ช่องทางแชร์สูตรไอเดียนำของเหลือมาใช้ทำอาหาร
* มีช่องทางการสื่อสาร เช่น คอมเมนต์และการกดไลก์ เพื่อสร้าง Engagement ให้ชุมชนออนไลน์–ออฟไลน์แข็งแรง
* ผู้ใช้สามารถเขียนรีวิว ช่วยแนะนำร้านดี ๆ ในชุมชน เพื่อพัฒนาคุณภาพและบริการ ก่อให้เกิดเศรษฐกิจหมุนเวียน

3.12 เมนูสั้น (Short Menus)

* แสดงเมนูในรูปแบบการ์ดสั้น พร้อมแสดงภาพ, ราคา, ปุ่มดูรายละเอียด, ปุ่มเพิ่มลงในรายการโปรดและปุ่มเพิ่มสินค้าลงในตะกร้า
* เลื่อนดูแบบ swipe ได้ในหน้าแรก เพื่อให้ลูกค้าเห็นหลากหลายเมนูอย่างรวดเร็ว
